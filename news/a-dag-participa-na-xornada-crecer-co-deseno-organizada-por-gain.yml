id: 1148
title: "A DAG participa na xornada «Crecer co deseño» organizada por GAIN"
body:
  - list: after
    image: /img/news/images/img-0262-02.png
    text: ""
    mode: normal
    type: image
  - text: |-
      A xornada está dirixida a promotores e promotoras de proxectos dentro das incubadoras, aceleradoras e viveiros da zona de Vigo como o Business Factory Auto, HighTechAuto ou ViaGalicia, para que coñezan o valor estratéxico do deseño e o integren desde o comezo no seus negocios. Mais, polo seu carácter transversal, o evento estará aberto ao público en xeral e poderá seguirs​e​ por _streaming_.

      A DAG estará representada​ por Noelia Estéve​z​, do estudio vigués [Desoños](https://www.desonhos.gal/es/), que falará da visión que ten a asociación do deseño, o traballo que vén realizando para visibilizar o sector e da importancia de aplicalo desde os primeiros pasos dun negocio. Ademais na xornada participarán ​Nuria Carballo, tamén socia de DAG, en representación do Clúster da Comunicació​n, Alicia Chavero experta en deseño estratéxico ​e Alberto Montiel socio fundador do estudio Fruto DS. Patricia López, pola súa banda, en representación da Gain,​ falará dos avances do Programa Diferenza.​

      A partir das 12:30 h as persoas participantes que se atopen no Centro de Negocios Porto do Molle de Nigrán poderán facer _networking_ e intercambiar opinións. ​​​

      ​O Programa de Deseño para a Innovación e a Sustentabilidade 2024 Diferenza ofrece varias actividades de divulgación, formación e asesoramento en coordinación cos diferentes programas da Rede de Aceleradoras da Xunta de Galicia. Neste caso conta tamén co apoio d​o Consorcio da Zona Franca de Vigo e coa colaboración do Instituto Galego de Promoción Económica.
    type: text
  - list: ""
    url: "http://gain.xunta.gal/eventos/495/crecer+co+deseno+deseno+como+ferramenta+innovacion+competitividade+empresarial"
    text: "Información da xornada e inscrición​s"
    type: button
intro: "O ciclo «Deseño e emprendemento» organizado pola Axencia Galega de Innovación dentro do Programa Diferenza, presenta unha primeira xornada o próximo xoves 1​6 de xuño dirixida á comunidade​ emprendedora co obxectivo de explicar e visibilizar a utilidade do deseño como ferramenta de innovación e competitividade empresarial."
slug: a-dag-participa-na-xornada-crecer-co-deseno-organizada-por-gain
tags: []
lang: gl
draft: false
date: 2022-06-14T12:00:00+00:00

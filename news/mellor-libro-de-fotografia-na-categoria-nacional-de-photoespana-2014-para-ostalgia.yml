id: 504
title: "Mellor libro de fotografía na categoría nacional de PhotoEspaña 2014 para Ostalgia"
body:
  - text: |-
      O libro, que foi publicado con motivo da exposición do mesmo nome na galería Kursala da Universidade de Cádiz, é o resultado do traballo desenvolvido por Simona Rota dentro dun grupo de investigación coordinado polo Architekturzentrum de Viena e encargado de rescatar e estudar os arquivos relacionados coa arquitectura promovida pola antiga Unión Soviética nas súas quince repúblicas desde 1960 a 1990.

      Casas da cultura dos sindicatos, casas de cultura dos pioneiros socialistas, pazos dos obreiros, pazos de Lenin, circos e pazos de deportes, museos e mausoleos… fan parte desta serie fotográfica que conforma un catálogo subxectivo de edificios construídos para seren iconas do triunfo e do progreso, mais que acabaron por ser cómplices da propaganda política dentro da dinámica lexitimadora dun réxime totalitario.
    type: text
  - list: ""
    image: /img/news/images/553e7aa65308a-ostalgia-1.jpg
    text: ""
    type: image
  - list: ""
    image: /img/news/images/553e7aa65308a-ostalgia-2.jpg
    text: ""
    type: image
  - list: ""
    image: /img/news/images/553e7aa65308a-ostalgia-3.jpg
    text: ""
    type: image
intro: "[Ostalgia](http://fabulatorio.org/publicacion/ostalgia-2/), o libro de Simona Rota editado por [Fabulatorio](http://fabulatorio.org/) segue a recoller premios. Ao [D&amp;AD](../../../ostalgia-de-desescribir-premiada-na-categoria-de-desenyo-de-libro-nos-dad-awards-285.html) na categoría de deseño de libro que conseguía hai apenas tres meses, cómpre engadir agora outro máis: o [Premio ao Mellor Libro de Fotografía](http://www.phe.es/es/noticias/1/noticias_phe/80/premios_al_mejor_libro_de_fotografia_del_ano) na categoría nacional da edición 2014 de PhotoEspaña."
slug: mellor-libro-de-fotografia-na-categoria-nacional-de-photoespana-2014-para-ostalgia
tags: []
lang: gl
draft: false
date: 2014-06-18T12:46:50+00:00

id: 1008
title: "O espazo de coworking Modular colabora coa DAG"
body:
  - list: after
    image: /img/news/images/modular-multiespazo-oficina-compartida-coworking.jpg
    text: "Fotografía de [Luis Díaz Díaz](http://www.luisdiazdiaz.com)"
    mode: normal
    type: image
  - text: |-
      Segundo indica o seu propio nome, Modular é máis ca un espazo de _coworking._ É un multiespazo aberto a distintas actividades. Ubicado na céntrica rúa do Pombal, en Santiago de Compostela, o espazo dispón de todas as comodidades: fibra óptica de alta velocidade, un espazo aberto de traballo, unha pequena cociña, unha sala de reunións privada, e unha terraza exterior con vistas á Catedral.

      Entre os obxectivos cos que naceu o proxecto está o de crear bo ambiente, para que, ademáis de desenvolver a propia actividade, se facilite a colaboración e aprendizaxe entre profesionais.

      Hai case un ano que Modular abría as súas portas coa inauguración da exposición de fotografía de Eva Camba e Iván Barreiro, ex-alumnos da Escola de Arte e Superior de Deseño Mestre Mateo. Hoxe o local, reacondicionado para manter a distancia entre postos de traballo, está aberto de novo. As zonas comúns están suxeitas á desinfección diaria e o uso da máscara é obrigatorio nos casos puntuais nos que non se poida gardar a distancia de seguridade de 1,5 metros.

      Como entidade colaboradora da DAG, Modular ofrece ademáis un 10% de desconto sobre as súas tarifas ás persoas que pertenzan á Asociación Galega de Deseño. Un lugar aberto para quen queira desenvolver a súa actividade profesional en Santiago de Compostela.
    type: text
  - list: ""
    url: "https://somosmodular.com"
    text: "Web de Modular"
    type: button
intro: "Moitos foron os proxectos que apenas arrincaban e tiveron que facer fronte ás numerosas dificultades provocadas pola crise sanitaria da Covid-19. Alédanos ver como algunhas destas iniciativas seguen adiante con ánimos renovados. Modular é un destes casos, un lugar de traballo acondicionado para adaptarse ás medidas sanitarias actuais, que acolle a profesionais de distintas disciplinas."
slug: modular-colabora
tags: []
lang: gl
draft: false
date: 2020-09-21T11:32:45+00:00

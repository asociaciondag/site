id: 990
title: 'Elixida a 7ª Xunta Directiva da DAG'
body:
  -
    list: ''
    image: /img/news/images/axdag.png
    text: ''
    mode: normal
    type: image
  -
    text: |-
      Como marcan os Estatutos, cada dous anos a DAG renova a súa Xunta Directiva cunha votación aberta das persoas que conforman a Asemblea Xeral. O equipo da Directiva saínte propuxo este ano unha nova candidatura na que Irene García e María Agra repiten como presidenta e vicepresidenta. O cargo de tesoureiro estará ocupado por Xosé García e o de secretario por Adrián Parcero. O equipo de vogais conta con Lois Guillán, Dani Bembibre e Simón Villamayor, que continúan no cargo, e coas incorporacións de Noelia Fernández, Antonio Doñate e Olaia Rodríguez. A nova Xunta Directiva resulta elixida coa votación positiva das persoas asistentes e dos votos delegados.

      A Asemblea Xeral da DAG, que habitualmente organiza algunha actividade paralela á reunión anual, tivo nesta ocasión unha dinámica diferente. Se ben a distancia non permitiu un encontro persoal, a celebración _online_ facilitou a conexión de socios e socias que doutra maneira non poderían asistir. A asistencia e participación foi ampla e a experiencia igualmente positiva. Esta asamblea, pouco ordinaria para a Asociación, establece un punto de partida para dinámicas de interacción que máis que novas xa empezan a se converteren en habituais.
    type: text
intro: 'O pasado sábado, 27 de xuño, a Asociación Galega de Deseño celebrou a súa Asemblea Xeral anual. Nesta ocasión, co obxectivo de minimizar riscos innecesarios e facilitar a presenza de socios e socias que residen e traballan fóra de Galicia, a reunión foi _online_.'
slug: 7-xunta-directiva
tags:
  - 'actividades dag'
lang: gl
draft: false
date: 2020-06-30T13:29:15+00:00

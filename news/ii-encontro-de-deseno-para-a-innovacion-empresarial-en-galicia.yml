id: 901
title: "II Encontro de deseño para a innovación empresarial en Galicia"
body:
  - list: after
    image: /img/news/images/ii-encontro-gain-imaxe.png
    text: ""
    mode: normal
    type: image
  - text: |-
      Por segundo ano consecutivo, GAIN organiza este evento destinado a profesionais do deseño, estudantes, empresas e institucións, para servir de espazo de encontro e intercambio de ideas, experiencias e proxectos que se desenvolven en Galicia e fóra dela. Nesta ocasión, o programa marca unha liña de traballo sobre o deseño estratéxico para a innovación centrada nas persoas e traerá a profesionais como Iván Mato, director creativo de Jones Knowles Ritchie; Coca Rivas, directora de estratexia e deseño de servizos en dxi dixital; Isaac Piñeiro, deseñador e cofundador de Nadadora e fundador de Isaac Piñeiro Design Studio; Manuel Vázquez, consultor de deseño estratéxico e innovación en Soulsight; Albert Vidal do laboratorio de innovación Sparklab; Nuria Carballo, deseñadora e directora creativa do Unconventional London e José Valladares, director do departamento de obra civil de Martínez Otero.

      O encontro enmárcase dentro das actividades programadas por GAIN no Plan de Deseño para a Innovación 2020 e inclúe un aperitivo networking para todos os asistentes. A inscrición é gratuíta.
    type: text
  - list: ""
    url: "http://galiciainnovacion.es/repo/2-Programa28J.pdf.pdf"
    text: "Programa do encontro"
    type: button
  - list: ""
    url: "http://www.cisgalicia.org/contactos/campan/inscribir/15"
    text: "Formulario de inscrición"
    type: button
intro: "A Consellería de Economía, Emprego e Industria a través da Axencia Galega para a Innovación, GAIN, organiza o próximo 28 de xuño este segundo encontro no CIS Ferrol, conmemorando o día internacional do deseño industrial. Presentarase, ademais, a publicación _O deseño como motor. Casos de éxito en Galicia._"
slug: ii-encontro-de-deseno-para-a-innovacion-empresarial-en-galicia
tags: []
lang: gl
draft: false
date: 2019-06-20T00:34:14+00:00

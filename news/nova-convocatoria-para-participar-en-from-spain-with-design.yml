id: 1374
title: 'Nova convocatoria para participar en From Spain With Design'
body:
  -
    list: before
    image: /img/news/images/abrimos-convocatoria-fswd-25.jpg
    text: ''
    mode: normal
    type: image
  -
    text: |-
      O pasado 1 de febreiro, READ abriu unha nova convocatoria para o proxecto FSWD para a promoción e a visibilidade do deseño español no mundo. Está aberta a todos e todas as profesionais que desenvolven o seu traballo en España e tamén para aqueles que o fan fóra das nosas fronteiras.

      A convocatoria aberta a calquera campo do deseño estrutúrase en seis bloques: deseño gráfico e comunicación, deseño industrial e de produto, deseño de espazos e interiorismo, deseño de servizos, deseño multimedia e interseccións; esta última para aqueles proxectos disruptivos que se vinculan con varios sectores.

      Valorarase a traxectoria, coherencia e consistencia dos estudos e profesionais independentes, mais tamén proxectos emerxentes e novos deseñadores que destaquen pola calidade dos seus traballos. Teranse en conta soamente traballos desenvolvidos nos dous últimos anos (2023-2024).

      O 7 de febreiro os responsables do proxecto, entre os que se atopa a nosa socia Uqui Permui, explicaron a través dun webinario o proceso de presentación de candidaturas, así como o posterior proceso de selección, os prazos para as distintas fases e os obxectivos do proxecto. Podes acceder ao webinario [desde aquí](https://www.youtube.com/live/WNnuPOxgTNU?feature=shared).
    type: text
  -
    list: ''
    url: 'https://fswd.es/'
    text: 'Mais info'
    type: button
intro: 'O proxecto interno de READ que busca a internacionalización do deseño español lanza unha nova convocatoria para actualizar a plataforma e incluír novos traballos de profesionais do deseño. O 24 de febreiro é o​ prazo máximo para presentar candidaturas.'
slug: nova-convocatoria-para-participar-en-from-spain-with-design
tags: []
lang: gl
draft: false
date: 2025-02-12T08:53:31+00:00

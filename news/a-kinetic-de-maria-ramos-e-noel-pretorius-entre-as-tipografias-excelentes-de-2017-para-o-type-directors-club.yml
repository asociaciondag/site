id: 790
title: "A Kinetic de María Ramos e Noel Pretorius entre as tipografías excelentes de 2017 para o Type Directors Club "
body:
  - list: after
    image: /img/news/images/1-kinetic.jpg
    text: ""
    mode: normal
    type: image
  - text: |-
      Kinetic é unha familia de tipos creada por [María Ramos](https://dag.gal/gl/maria-ramos/) e Noel Pretorius. Unha das principais fontes de inspiración para o seu deseño foi a obra de Alexander Calder, quen comezou a trabalhar con esculturas móbiles en París no inicio da década de 1930. A aparencia leve, brincallona e suave dos móbiles de Calder era algo que os deseñadores queriam traducir en formas de tipo.

      Kinetic é unha sans-serif xeométrica que evita padróns de deseño ríxidos. A pesar de que a xeometría estea claramente presente na estrutura simple dos caracteres, as correccións ópticas foron incluídas e hai espazo para a interpretación no deseño de cada carácter particular.

      Kinetic é un deseño artesanal que vén en 3 pesos con itálica. É un tipo de letra de texto que foi creado co lector en mente. Kinetic é un tipo de letra funcional e moderno que facilita a lectura.

      Kinetic é unha família de tipos pensada para o uso tipográfico contemporáneo, tanto na impresión como na pantalla. O deseño destínase a unha ampla gama de aplicacións: publicidade, deseño editorial e calquera proxecto corporativo ou artístico.
    type: text
  - list: ""
    info:
      code: '<iframe src="https://player.vimeo.com/video/199140896" width="640" height="360" frameborder="0" title="Kinetic typeface" webkitallowfullscreen mozallowfullscreen allowfullscreen></iframe>'
      ratio: "60"
    type: embed
intro: "A organización internacional que vela pola excelencia tipográfica en todas as súas formas, o Type Directors Club, tamén coñecido como TDC, acaba de distinguir co seu certificado de excelencia a Kinetic de [NM type](http://www.kinetictypeface.com/), o selo tipográfico de María Ramos e Noel Pretorius."
slug: a-kinetic-de-maria-ramos-e-noel-pretorius-entre-as-tipografias-excelentes-de-2017-para-o-type-directors-club
tags: []
lang: gl
draft: false
date: 2018-01-31T18:24:59+00:00

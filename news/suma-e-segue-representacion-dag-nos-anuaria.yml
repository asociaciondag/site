id: 951
title: 'Suma e segue... Representación DAG nos Anuaria'
body:
  -
    list: after
    image: /news/images/anuaria-ouro-dardo-2019.jpg
    text: ''
    mode: normal
    type: image
  -
    text: 'Nesta edición temos que destacar o Premio Anuaria de Ouro concedido a [Dardo](http://www.dardo.gal/dardo/), polo traballo realizado co libro _DRIFT, miradas cruzadas entre diseño y arte contemporáneo_, unha publicación que camiña pola historia do deseño á vez que propón outras visións da historia da arte en función da relación entre ambas as disciplinas. O resultado é un volume con ton uniforme a pesar da diversidade das fontes das que proceden as imaxes. A gráfica da portada expándese desde o D e marca a forma do libro.'
    type: text
  -
    list: ''
    image: /news/images/seleccion-anuaria-2019.jpg
    text: ''
    mode: normal
    type: image
  -
    text: |-
      [Era comunicación](https://eracomunicacion.es/) recibiu unha Selección Especial Anuaria na categoría de mellor Campaña de Interese Social, polo traballo _Ben veñas, Maio!_ realizada para a Concellaría de Normalización Lingüística do Concello de Pontevedra, xunto cos equipos de normalización (ENL) dos institutos de Pontevedra, e coa que promovían o uso do galego entre a mocidade a través das artes: teatro escolar, banda deseñada, narración curta, fotografía, poesía, curtametraxe e videoclip musical.

      Por outra banda, [Roberto Núñez](https://robertonunez.com/) acadou dúas Seleccións Especiais Anuaria por _Observador_ e _Perfeccionista_, ambos na categoría de mellor Packaging. Viños de edición limitada que teñen a súa orixe nunha forma moi persoal de traballar, analizar e entender a natureza, a chamada _viticultura reflexiva._

      Como vén sendo habitual, a DAG tamén participou como xurado nesta XXVI edición dos Premios Anuaria.

      Moitos parabéns a todos!

      Podedes ver o resto de galardoados e galardoadas [aquí](https://www.veredictas.com/es/premios/premios-anuaria/ganadores-anuaria.html?utm_source=newsletter_72_2019-12-11&utm_medium=newsletter&utm_campaign=veredicto_de_los_premios_anuaria_2019&fbclid=IwAR15qBmQkrQmRZ5YdTiE1Tf8w2I_OPfeyfmEXzWt8EL-s3wmIMbmbhIDacM).
    type: text
intro: 'Non podemos estar máis contentos, pois rematamos este ano 2019 con máis recoñecemento ao deseño galego na XXVI Edición dos Premios Anuaria; onde Dardo, Era Comunicación e Roberto Núñez, recibiron cadanseu premio e seleccións especiais.'
slug: suma-e-segue-representacion-dag-nos-anuaria
tags:
  - 'noticias socios/socias'
lang: gl
draft: false
date: 2019-12-13T15:00:54+00:00

id: 1126
title: 'Desde Ámsterdam, Mariola López incorpórase á DAG'
body:
  -
    list: after
    image: /news/images/mariola-740.png
    text: ''
    mode: normal
    type: image
  -
    text: |-
      Ola, encantada de coñecervos e honrada de formar parte da DAG. Son Mariola López Mariño, fundadora e directora creativa de Lopezlab Amsterdam. Son de Ribadeo e vivo en Ámsterdam dende hai 20 anos, comecei o meu propio estudio hai 15 anos despois de rematar a miña aprendizaxe en Amsterdam, Barcelona e Ourense.

      Fíxenme deseñadora porque me gustaban as cousas fermosas e consistentes, e pola miña fascinación de toda a vida pola comunicación: comprender a forma en que a xente elixe e asimila información intrigoume e segue a intrigarme agora tanto como ao principio.

      Mentres, pasaron 20 anos e sen saber moi ben como convertinme en especialista contacontos: moitas veces a través de libros en edicións especiais, pero tamén a través de espectáculos, interiores, marcas ou plataformas dixitais. Unha historia pódese contar de moitas maneiras. Como deseñadora síntome privilexiada de ter as ferramentas que facilitan a forma en que as persoas se entenden e orgullosa cando consigo crear algo que funciona e que non existía antes.

      Este é o meu resumo. Espero coñecervos persoalmente nalgún dos eventos da DAG e ter a oportunidade de intercambiar opinións. O potencial de deseño en Galicia é inmenso e estou feliz de formar parte del.
    type: text
intro: 'Estamos moi contentos de contar entre as nosas asociadas con [Mariola López](https://dag.gal/gl/mariola-lopez/), que desde Ámsterdam e o seu estudio [Lopezlab](https://www.lopezlab.com/en/) se incorpora á DAG traspasando fronteiras e sumando asociadas. Benvida Mariola!'
slug: desde-amsterdam-mariola-lopez-incorporase-a-dag
tags:
  - 'noticias socios/socias'
lang: gl
draft: false
date: 2022-02-24T10:54:54+00:00

id: 1350
title: '2 días para «Coidar o deseño» en Cuenca'
body:
  -
    list: before
    image: /img/news/images/grupo-enad.jpg
    text: 'Fotografía: Alberto Férriz'
    mode: normal
    type: image
  -
    text: |-
      Os pasados 18 e 19 de outubro celebrouse o 12 ENAD organizado por READ e Cuenca Diseño poñendo o foco no deseño para o coidado do planeta, das persoas e das súas relación​s, dos medios de vida… e para coidar tamén o propio deseño, o sector.

      O relatorio inaugural correu a cargo de Amalio Rey que convidou a reflexionar sobre a importancia da intelixencia colectiva e o traballo colaborativo para a creación de solucións sostibles e significativas presentando a súa metodoloxía para a práctica diaria do deseño. A xornada continuou coa primeira das mesas de debate, moderada por Juan Lázaro, presidente de READ, na que se abordou o deseño inclusivo coa presentación de iniciativas de deseño centrado nas persoas no eido sanitario, así como a co-creación de produtos de apoio para aumentar a autonomía de persoas con diversidade funcional mediante tecnoloxías de fabricación aberta e de libre acceso.

      Na segunda das conversas, moderada pola nosa socia Uqui Permui, expuxéronse proxectos como _Saccord_, que fomenta a colaboración entre as industrias culturais e creativas (ICC) en Europa, tendendo pontes entre a innovación e a ética no deseño. Tamén se destacou o _Pact for Skills_ como referente para fortalecer as habilidades e competencias nas ICC. E no terceiro dos debates, conducido por Sergio Sánchez (DICA) explorouse o deseño como práctica comprometida fondamente co benestar colectivo e ferramenta para o coidado.

      As mesas de traballo do ENAD foron unha vez máis o punto de encontro para os grupos que durante todo o ano traballan sobre distintos eidos do deseño. As conclusións definitivas estarán dispoñibles na web nas próximas semanas:

      - O grupo de Boas Prácticas abordou cuestións relacionadas coa Intelixencia Artificial e a perspectiva deontolóxica profesional.
      - O grupo GEN traballou no testeo dun artefacto lúdico que introduce a perspectiva de xénero na práctica do deseño; unha ferramenta para a toma de conciencia e posicionamento respecto dos principios éticos de equidade, sustentabilidade ou accesibilidade, entendidos como elementos consustanciais á práctica do deseño.
      - Na mesa de inclusión propúxose a xeración de _briefings_ de deseño inclusivo para dar resposta ás necesidades persoais formuladas por persoas con discapacidade e a súa contorna co obxectivo de mellorar o seu día a día.
      - A innovación como unha das claves do éxito na formación en deseño foi o eixo da mesa de traballo de Educación e Deseño, que abordou os cambios metodolóxicos e renovación de plans curriculares e marcos formativos vinculados á investigación e á transferencia de coñecemento ás empresas e á sociedade en xeral.
       
    type: text
  -
    list: ''
    image: /img/news/images/mesa-traballo.jpg
    text: 'Fotografía: Alberto Férriz'
    mode: normal
    type: image
  -
    text: |-
      Durante o ENAD tamén houbo tempo para a presentación de proxectos como DIVERS+S Lab, de Cuenca Diseño, a cargo Jorge Sánchez e Juan Lázaro e o proxecto AR\\DE de DAG xunto co programa Diferenza da man de Samuel Baltar e Irene García DAG (Galicia). Ademais o programa incluí​u un espazo para estudantes de deseño.

      O relatorio de clausura, da man de Christina Melander, presidenta BEDA e directora de programas do Instituto Danés de Diseño, convidou a repensar o deseño como poderosa ferramenta para afrontar os desafíos globais, de como os/as diseñadores/as poden e deben asumir o rol activo na creación dun futuro máis inclusivo e consciente, motivándonos a ollar máis aló do estético e a comprometernos co impacto que temos no mundo, recordándonos a importancia de ter a coraxe de deseñar ben.

      Os ENADs son espazos para a divulgación, o debate, a posta en común sobre distintas áreas do deseño e contan coa participación de todas as asociacións que conforman READ, entidades amigas do sector público e privado, social e académico, así como profesionais de diferentes disciplinas que xiran arredor do deseño.

      A participación das personas representantes de DAG este ano foi posible gracias ao apoio da Xunta de Galicia a través do Programa de[ Deseño para a Innovación e a Sustentabilidade 2024 – DIFERENZA](http://gain.xunta.gal/artigos/351/programa+deseno+innovacion+sustentabilidade+2024+diferenza).
    type: text
  -
    list: ''
    url: 'https://12enad.designread.es/documentos-memoria-y-conclusiones'
    text: 'Web do 12 ENAD'
    type: button
intro: 'O 12 ENAD tivo lugar en Cuenca, sede da presidencia de READ, baixo o lema «Deseño dos coidados, coidados do deseño». A delegación galega de DAG, formada por cinco persoas, participou de manera activa de todas as actividades grazas ao apoio de Gain.'
slug: 2-dias-para-coidar-o-deseno-en-cuenca
tags: []
lang: gl
draft: false
date: 2024-11-06T12:09:00+00:00

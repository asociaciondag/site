id: 1078
title: "Roberto Núñez e a adega Viña Almirante premiados nos Graphis de Nova York"
body:
  - list: after
    image: /img/news/images/maradentro.jpg
    text: ""
    mode: normal
    type: image
  - text: |-
      As dúas mencións foron para o deseño de embalaxe dos viños Vanidade e Maccerato. O [Graphis de prata](https://www.graphis.com/entry/74639da7-cc5f-4ca2-b3d9-1120221ade3a/) foi para a nova identidade do viño de produción limitada «Mar Adentro». Unha proposta de deseño que se presenta como un poema visual, reflexionando sobre o mar, a condición humana e a natureza efémera de cada colleita. Este último proxecto figura ademais na lista de traballos seleccionados da 62ª edición dos premios [Communication Arts 2021](https://www.commarts.com).

      Os premios Graphis teñen máis de 75 anos de historia, destacando e poñendo en valor grandes proxectos de deseño e comunicación a nivel internacional. Os traballos premiados nesta edición serán incluídos do anuario Graphis Design Annual 2022, un libro repleto de bo deseño, no que convivirán proxectos para pequenas empresas e grandes marcas.
    type: text
intro: "No palmarés dos históricos premios de deseño Graphis deste ano atopamos un nome ben coñecido, o do noso socio [Roberto Núñez](https://robertonunez.com/), que foi premiado con un trofeo de prata e dúas mencións especiais polo traballo de identidade e embalaxe realizado para a adega Viña Almirante."
slug: roberto-nunez-e-a-adega-vina-almirante-premiados-nos-graphis
tags:
  - "noticias socios/socias"
lang: gl
draft: false
date: 2021-07-28T13:59:14+00:00

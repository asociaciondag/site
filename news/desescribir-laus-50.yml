id: 1012
title: 'O estudio galego desescribir nominado a dous Laus na súa 50ª edición '
body:
  -
    list: after
    image: /img/news/images/cdc-baixa.jpg
    text: ''
    mode: normal
    type: image
  -
    text: |-
      Os [Premios Laus](https://www.adg-fad.org/es/laus/premios), outorgados polo ADG-FAD de Cataluña, son os premios de deseño de maior prestixio en España e un dos máis importantes a nivel europeo. Dende 1970 recoñecen os mellores traballos realizados a nivel internacional nos eidos do deseño, a publicidade e a comunicación. O xurado que concede os premios cambia cada ano. Os nomes dos seus integrantes parten sempre dunha coidada selección, na que se inclúen profesionais de grande relevancia internacional.

      Este ano, celebramos a selección de dúas obras creadas polos nosos socios Cibrán Rico e Suso Vázquez, na categoría de deseño gráfico. O seu estudio, [desescribir](http://www.desescribir.com), xa conta no seu palmarés particular con 10 Premios Laus, dous Premios D&amp;AD, e un Premio PHotoEspaña ao mellor libro de fotografía publicado en España, entre outros méritos e recoñecemento ao seu traballo.
    type: text
  -
    list: ''
    image: /img/news/images/approach-baixa.jpg
    text: ''
    mode: normal
    type: image
  -
    text: 'A cerimonia de entrega de premios, onde se darán a coñecer os diferentes galardóns, celebrarase o día 26 de novembro, dentro do programa da [Barcelona Design Week](https://www.barcelonadesignweek.com/en/).'
    type: text
intro: 'As obras recoñecidas son o catálogo da exposición «Pensar coas mans. Cestería, cerámica e xoiería de Galicia», editado polo Museo Gaiás da Cidade de Cultura de Galicia, e o libro «Approach 2018-2019», deseñado para a Washington University.'
slug: desescribir-laus-50
tags:
  - 'noticias socios/socias'
lang: gl
draft: false
date: 2020-09-30T10:26:33+00:00

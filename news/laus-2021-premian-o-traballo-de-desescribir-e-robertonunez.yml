id: 1064
title: "Os Laus 2021 premian o traballo de desescribir e Roberto Núñez"
body:
  - list: after
    image: /img/news/images/premioslaus.jpg
    text: ""
    mode: normal
    type: image
  - text: |-
      As catro nominacións dos nosos socios convertéronse en premio durante a Nit Laus. Catro eran os proxectos que estaban nominados nas distintas categorías e catro foron os proxectos que conseguiron un Laus de bronce nesta convocatoria.

      Roberto Núñez Studio foi galardoado na categoría de Dirección de arte / packaging polo seu traballo para Maccerato, de Viña Almirante SCG. Un deseño homenaxe a Domingo Fontán e á súa magnífica carta xeométrica de 1834.

      Roberto recibiu tamén un bronce pola dirección de arte da [web de Davide](https://www.davide.es/gl/), unha bodega para a que se creou un código gráfico minimalista, delicado e onírico. Un proxecto complexo que ademais do desenvolvemento gráfico e web, inclúe contido audiovisual, fotografía de produto e ilustracións CGI.
    type: text
  - list: ""
    image: /img/news/images/davide.jpg
    text: ""
    mode: normal
    type: image
  - text: |-
      Os compañeiros de desescribir, recoñecidos en numerosas ocasións nos Laus, foron galardoados nesta nova edición polo cartel para o filme Ons, de Maruxiña Films, e o catálogo [«Cabrita. WORK (always) IN PROGRESS»](https://libraria.xunta.gal/gl/cabrita-work-always-in-progress), para o Centro Galego de Arte Contemporánea.

      O catálogo da exposición retrospectiva do artista Pedro Cabrita Reis é un deseño «silencioso» que reflicte a mirada dun artista obsesionado co arquivo e documentación da súa obra.

      O cartel para a película «Ons», premiado tamén con un bronce, é unha proposta que busca suxerir, interpelando a quen mira. Un deseño que prescinde do innecesario para transmitir unha atmósfera concreta a través da tipografía, a cor, e a fotografía.
    type: text
  - list: ""
    image: /img/news/images/ons-peq.jpg
    text: ""
    mode: normal
    type: image
  - text: "Celebramos os premios dos nosos socios polo merecido recoñecemento ao seu traballo e trasladamos os nosos parabéns a todos e todas as gañadoras."
    type: text
  - list: ""
    url: "https://www.adg-fad.org/es/laus/premiados"
    text: "Premios Laus 2021"
    type: button
intro: "A edición anual dos premios Laus revelou os nomes dos proxectos gañadores na gala celebrada o pasado xoves 10 de xuño. Un ano máis, atopamos na lista de premios o traballo de varios socios: [Roberto Núñez](https://robertonunez.com/), co seu estudio ubicado en Barcelona, e Suso Vázquez e Cibrán Rico, do estudio galego [desescribir](http://www.desescribir.com/)."
slug: laus-2021-premian-o-traballo-de-desescribir-e-robertonunez
tags:
  - "noticias socios/socias"
lang: gl
draft: false
date: 2021-06-14T12:01:25+00:00

id: 996
title: "O Museo de Pontevedra presenta a súa nova imaxe"
body:
  - list: after
    image: /img/news/images/dsc1078.JPG
    text: ""
    mode: normal
    type: image
  - list: ""
    image: /img/news/images/gif-presentacion.gif
    text: ""
    mode: right
    type: image
  - text: |-
      A nova identidade do Museo de Pontevedra nace dunha «chamada a proxecto», unha fórmula de contratación que dende a DAG e dende READ defendemos como alternativa aos concursos especulativos de deseño. De entre as 4 finalistas, a proposta escollida polo xurado foi a de Uqui Permui.

      75 anos despois da creación do _ex libris_ de Alejandro de la Sota, a institución adapta a súa linguaxe visual a unha nova etapa, na que o anterior logotipo presentaba certas limitacións. A imaxe de De la Sota recuperará agora a súa función orixinal, e será incluida nas publicacións promovidas polo propio museo.
    type: text
  - list: ""
    image: /img/news/images/escultura-simbolo-1001.png
    text: ""
    mode: normal
    type: image
  - text: |-
      O acto de presentación contou coa presenza da presidenta da Deputación de Pontevedra Carmen Silva, o vicepresidente César Mosquera, o director do Museo Xosé Manuel Rey, o alcalde de Pontevedra Miguel Anxo Fernández Lores, e a deseñadora da nova identidade, a nosa socia Uqui Permui. Nas súas palabras:

      > «Toda a cidade é un museo. Dalgún xeito, esa foi a representación que Alejandro de la Sota debuxou en 1942. Agora, cunha linguaxe diferente e novos códigos, quixen transmitir o mesmo».

      A nova imaxe, que fai referencia a formas que se repiten na arquitectura e na ourivaría, atopou o seu fío condutor nun peite do Tesouro de Caldas. Un «M» que xoga coas formas e as contraformas convértese así na nova imaxe do Museo, sintetizando a idea da institución nunha marca adaptada a un novo tempo.
    type: text
intro: "O pasado xoves, 16 de xullo, presentouse en Pontevedra a nova identidade do Museo. Un acto no que se descubriu a peza escultórica coa forma do novo símbolo, que xa preside a praza de acceso ao Sexto Edificio."
slug: museo-pontevedra-renova-imaxe
tags:
  - concursos
lang: gl
draft: false
date: 2020-07-20T12:13:50+00:00

id: 953
title: 'Premios Nacionais de Innovación e Deseño 2019'
body:
  -
    list: after
    image: /news/images/pnid-2019.jpg
    text: ''
    mode: normal
    type: image
  -
    text: |-
      Os Premios Nacionais de Innovación e Deseño organizados polo Ministerio de Ciencia, Innovación e Universidades, distinguen aquelas persoas e entidades que fixeron da innovación parte da súa estratexia profesional e do seu crecemento empresarial; así como aqueles profesionais que contribuíron ao incremento do prestixio do deseño español e aquelas empresas que demostraron que o uso do deseño é o motor da competitividade.

      Dentro dos Premios Nacionais de Deseño, na categoría de Profesionais, o galardón foi para a deseñadora [Marisa Gallén Jaime](http://www.disenadorasgraficas.com/archivo/marisa-gallen/); na categoría de Empresa para [Point S. L](http://www.disenadorasgraficas.com/archivo/marisa-gallen/).; e na categoría de Deseñadores novos para [Silvia Fernández Palomar](http://www.disenadorasgraficas.com/archivo/marisa-gallen/). Mención especial tivo a empresa [Fhecor Ingenieros Consultores S. A.](http://www.fhecor.es/index.php?lang=es)
    type: text
  -
    list: ''
    image: /news/images/marisagallen.jpg
    text: 'Marisa Gallén Jaime'
    mode: normal
    type: image
  -
    text: 'Marisa Gallén Jaime é directora do estudio de deseño [Gallén + Ibáñez](http://www.fhecor.es/index.php?lang=es), foi fundadora de La Nave, presidenta da [ADCV](http://www.fhecor.es/index.php?lang=es) entre 1999-2001 e actualmente é a presidenta da asociación promotora da candidatura de [Valencia como Capital Mundial do Deseño](http://designvalencia.eu/). Desta deseñadora valenciana, con ampla experiencia no ámbito cultural e unha longa traxectoria profesional, o xurado destacou a influencia do seu traballo na estratexia da empresa, o seu compromiso coa sustentabilidade e o asociacionismo, e a súa capacidade para transmitir os valores do deseño á sociedade mediante o uso de linguaxes contemporáneas ligadas á arte. É a segunda muller en conseguir este Premio, despois de [Pati Núñez](http://patinunez.com/) en 2007.'
    type: text
  -
    list: ''
    image: /news/images/silvia-fernadez-palomar-premio-nacional-diseno-retrato.jpg
    text: 'Silvia Fernández Palomar'
    mode: normal
    type: image
  -
    text: |-
      [Silvia Fernández Palomar](https://www.silviaferpal.com/) é unha deseñadora nova madrileña formada en Belas Artes á que lle gusta xogar con distintas disciplinas. É docente no [IED](https://www.ied.es/), un mundo que a cativa e que utiliza como ferramenta de creación cando traballa como deseñadora. Cun estilo colorido, minimalista e case conceptual, o xurado destacou dela a súa “valentía á hora de compaxinar creatividade e demanda de deseño”.

      A cerimonia de entrega dos Premios será en Valencia, como Capital Mundial do Deseño en 2022.
    type: text
intro: 'O pasado mes de novembro coñecemos os gañadores e gañadoras dos Premios Nacionais de Innovación e Deseño 2019, onde cabe destacar a representación feminina e a extraordinaria calidade de todas as candidaturas, segundo afirmaron os membros do xurado.'
slug: premios-nacionais-de-innovacion-e-deseno-2019
tags: []
lang: gl
draft: false
date: 2019-12-18T18:06:13+00:00

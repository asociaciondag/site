id: 1112
title: "Conferencia de Nacho Lavernia, Premio Nacional de Deseño, no Centro Galego de Arte Contemporánea"
body:
  - list: after
    image: /img/news/images/tarjeta-nl-1.jpg
    text: ""
    mode: normal
    type: image
  - text: |-
      From Spain With Design (FSWD) é un proxecto de READ, Rede Española de Asociacións de Deseño, concibido de forma colaborativa como unha ferramenta para a proxección do deseño español a nivel nacional e internacional. Froito deste proxecto inaugurouse o pasado 15 de outubro a exposición «FSWD. Identidade e territorio», que recolle proxectos de deseño de distintos ámbitos, entre eles o deseño de estoxos, especialidade na que sobresae [Nacho Lavernia](https://lavernia-cienfuegos.com/es/equipo), Premio Nacional de Deseño no 2012 e un referente a nivel internacional.

      A exposición conta cun acordo firmado entre a Xunta de Galicia e READ a través da [Axencia Galega da Industria Forestal](https://www.xunta.gal/notas-de-prensa/-/nova/64991/xunta-red-espanola-asociaciones-diseno-colaboraran-divulgacion-del-uso-madera), para a divulgación do uso da madeira galega como elemento para o deseño. Deste xeito todas as mostras desta exposición itinerante, que se desenvolverá en varias cidades e países, utilizarán como soportes das pezas unhas peanas realizadas de maneira artesanal en Galicia con madeira local.
    type: text
  - list: ""
    image: /img/news/images/expo-fswd-xeral.jpg
    text: "Vista das peanas da exposición «FSWD. Identidade e territorio», feitas en colaboración con Xera"
    mode: normal
    type: image
  - text: "As prazas para a conferencia cubriranse por orden de inscrición e posteriormente, ás 19:00h, realizarase unha visita guiada á exposición. «FSWD: Identidade e territorio» está​ ​ comisariada por Uqui Permui (DAG), Ángel Martínez (ADCV), Gloria Escribano (DIMAD) e Juan Lázaro (Cuenca Diseño) e pode visitarse ata o 30 de xaneiro."
    type: text
  - list: ""
    url: "https://forms.gle/B8Tx5r93ifcwDRhN7"
    text: Inscricións
    type: button
intro: "O vindeiro xoves 13 de xaneiro ás 18:00 h. no [CGAC,](https://cgac.xunta.gal/gl) Nacho Lavernia ofrecerá a conferencia «Exportar deseño e deseño para exportar» no marco da exposición «[FSWD: Identidade e territorio](https://fswd.es/expo/)»"
slug: conferencia-nacho-lavernia-premio-nacional-deseno
tags: []
lang: gl
draft: false
date: 2022-01-04T12:00:00+00:00

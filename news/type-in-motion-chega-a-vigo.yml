id: 320
title: 'Type in motion chega a Vigo'
body:
  -
    text: |-
      A mostra que está comisariada polo historiador da arte, arquitectura e cine, [Andrés Janser](http://word-image.ch/?/speakers/janser/), reúne 120 obras de máis de 80 deseñadores distintos organizadas en seis áreas temáticas: videoclips, curtametraxes, anuncios, gráficos animados, espazo público e largometraxes. De xeito paralelo á exposición, está prevista a realización de varios obradoiros destinados a escolares que queiran experimentar e xogar coa tipografía e outro, para profesionais do deseño, que baixo o título de Tipografía e interacción se desenvolverá no primeiro trimestre de 2012.

      Todas as persoas interesadas en participar nestas actividades ou que queiran concertar visitas guiadas poden obter máis información no teléfono: 986 110 220.

      Entrada gratuíta

      Horario: de martes a domingo, festivos incluídos: 12.00-14.00 / 18.00-21.00

      Lugar: Fundación Barrié Policarpo Sanz, 31 36202 Vigo

      Máis información en: <http://www.fundacionbarrie.org/gl>
    type: text
  -
    list: ''
    image: /img/news/images/553e7a9fd0031-type-in-motion.jpg
    text: ''
    type: image
intro: 'Desde onte e ata o 1 de abril de 2012, pode visitarse na Fundación Barrié, [Type in Motion](http://www.fundacionbarrie.org/es/sala-de-prensa/21-noticias/204-inauguracion-qtype-in-motionq), unha exposición do [Museo do Deseño de Zúric ](http://www.museum-gestaltung.ch/)que nos invita a descubrir a tipografía dinámica en todas as súas manifestacións: vídeos musicais, títulos de crédito, instalacións interactivas en tres dimensións... e que explora as últimas tendencias dentro do ámbito dos textos en movemento.'
slug: type-in-motion-chega-a-vigo
tags: []
lang: gl
draft: false
date: 2011-12-02T17:27:56+00:00

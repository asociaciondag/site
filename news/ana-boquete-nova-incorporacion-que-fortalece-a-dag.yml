id: 1080
title: 'Ana Boquete, unha nova incorporación que fortalece a DAG '
body:
  -
    list: ''
    image: /news/images/foto-ana.jpg
    text: ''
    mode: right
    type: image
  -
    text: |-
      Ola!

      Son Ana, deseñadora UX.

      Estudei Ilustración e Deseño Gráfico na EASD Pablo Picasso, sempre fun unha persoa curiosa e con moitas ganas de aprender; por iso, mentres estaba estudando Deseño embarquei no grao en Historia do Arte a través da UNED.

      Comecei a miña carreira profesional no sector editorial, pero ao pouco tempo decidín formarme en UX, guiada pola miña paixón polas persoas e a tecnoloxía, e pasei a traballar nunha axencia de márketing deseñando produtos dixitais.

      A día de hoxe, traballo en Corunet como parte do equipo de UX dunha multinacional do sector téxtil. Fóra do traballo gústame adicar tempo á investigación sobre a historia do deseño galego e gustaríame poder doutorarme neste tema algún día.

      Entrei nesta asociación porque penso que pode ser un espazo de conexión con outras profesionais e o lugar axeitado no que construír grandes proxectos; penso que temos como asignatura pendente documentar a nosa historia dende a óptica do deseño e tamén traballar nunha educación superior pública e de calidade sen necesidade de saír de Galiza para estudar un mestrado ou doutorarnos en Deseño. Espero poder aportar todo canto estea na miña man e compartir consellos, proxectos ou ideas coas grandes profesionais que forman esta asociación.

      Grazas por acollerme!
    type: text
  -
    list: ''
    url: 'https://dag.gal/gl/ana-boquete/'
    text: 'Perfil de Ana Boquete'
    type: button
intro: 'Iniciamos a semana con boas novas, sumamos unha nova socia. Ana Boquete incorpórase á Asociación Galega de Deseño para aportar e colaborar no avance e mellora do deseño galego, como colectivo, como profesión, e tamén como parte importante do sistema educativo e da nosa historia. Nos vindeiros meses compartirá con nós parte da información recompilada na súa investigación sobre a historia da prensa galega. Xa podedes ler o [primeiro artigo introdutorio](https://dag.gal/gl/o-deseno-na-historia-da-prensa-galega/).'
slug: ana-boquete-nova-incorporacion-que-fortalece-a-dag
tags:
  - 'noticias socios/socias'
lang: gl
draft: false
date: 2021-08-23T11:27:54+00:00

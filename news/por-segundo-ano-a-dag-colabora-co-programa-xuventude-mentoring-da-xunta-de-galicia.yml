id: 1188
title: 'Por segundo ano a DAG colabora co programa Xuventude Mentoring da Xunta de Galicia'
body:
  -
    list: after
    image: /news/images/cartel-mentoring-2022.jpg
    text: ''
    mode: normal
    type: image
  -
    text: |-
      O programa busca favorecer a transición á vida laboral das persoas mozas con estudos de grao ou de formación profesional e está destinado á mellora das habilidades e competencias para a busca de emprego, tanto por conta propia como por conta allea, a través de accións formativas, actividades de _networking_ e dunha rede de persoas mentoras procedentes do empresariado galego, que ofrecerán asesoramento e apoio. Os e as participantes ademais terán un asesoramento continuado por parte do equipo especializado do programa. O proceso de inscrición estivo aberto ata o 14 de setembro de 2022.

      Trátase dun programa pioneiro promovido pola Consellería de Política Social e Xuventude da Xunta de Galicia e o Cixug, en colaboración coas tres universidades galegas, e cofinanciado polo Fondo Social Europeo, Programa Operativo de Emprego Xuvenil.

      Na edición anterior participaron 146 persoas mentoras, desenvolvendo 49 horas de formación en habilidades e competencias, 12 xornadas de _networking_ e visitas a empresas cun resultado do 58% dos/as participantes están traballando ou completando formación.
    type: text
  -
    list: ''
    url: 'https://www.xuventudementoring.gal/'
    text: 'Máis información'
    type: button
intro: 'Xuventude Mentoring é un programa integral de formación e mentoría destinado a persoas mozas tituladas e inscritas no Sistema Nacional de Garantía Xuvenil na Comunidade Autónoma de Galicia. A DAG colabora difundindo información sobre o proxecto e servindo de canle para a incorporación de persoas asociadas como mentoras.'
slug: por-segundo-ano-a-dag-colabora-co-programa-xuventude-mentoring-da-xunta-de-galicia
tags: []
lang: gl
draft: false
date: 2022-12-07T10:25:00+00:00

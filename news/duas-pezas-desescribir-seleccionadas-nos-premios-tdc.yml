id: 1110
title: 'Dúas pezas de Desescribir seleccionadas nos premios anuais do Tokyo Type Directors Club '
body:
  -
    list: after
    image: /img/news/images/20a9055e-dbbf-4a68-a54c-7db78eb4f086.jpeg
    text: 'Cartel da película Ons. Foto de Desescribir'
    mode: normal
    type: image
  -
    text: |-
      Os Tokyo TDC Annual Awards son uns premios de prestixio internacional que se celebran dende 1990. Valoran traballos onde prima a expresión visual e as letras e as palabras toman o protagonismo. Entre os gañadores das últimas edic​​ións están estudios como OK-RM de Londres ou M/M de París. A mediados deste mes de xaneiro comunicarase a selección final do xurado.

      O libro «Iremos al sol/Towards the sun», que deseñaron e editaron para Fabulatorio, está coeditado co​​ Museo Patio Herreriano de Valladolid e foi publicado co gallo da exposición que, baixo o mesmo nome, tivo lugar nese museo do 19 de setembro de 2020 ao 17 de xaneiro de 2021. A s​úa autora, Regina Giménez, é unha artista contemporánea de renome tanto a nivel nacional como internacional, que traballa elementos extraídos do seu contexto natural para reinterpretalos con diferentes técnica​s.​ ​Por outra banda, o cartel da película ONS, de Alfonso Zarauza, unha das grandes triunfadoras dos Premios Mestre Mateo 2021, xa foi premiado cun Laus de Bronce ​o ano pasado.
    type: text
  -
    list: ''
    image: /img/news/images/7.jpg
    text: 'Libro «Iremos al sol». Foto de Desescribir'
    mode: normal
    type: image
  -
    text: '[Fabulatorio](http://fabulatorio.org/categoria_publicacions/publicacions/) é a editora independente que os compañeiros da DAG crearon en​​ 2012, centrada en proxectos sobre arte, deseño e cultura visual. Este libro forma parte da colección Somnámbulo Funámbulo, pezas editadas en cooperación con museos, institucións, colectivos ou persoas individuais. Non é a primeira vez que os seus traballos están nominados​ a premios de alcance internacional.'
    type: text
  -
    list: ''
    url: 'https://tokyotypedirectorsclub.org'
    text: 'Web Tokyo TDC'
    type: button
intro: 'Os socios Suso Vázquez e Cibrán Rico, do estudio [Desescribir](http://desescribir.com/), están de noraboa pola recente nominación do libro «Iremos al Sol/Towards the sun» de Regina Giménez e do cartel deseñado para a película ONS, como finalistas dos Premios Tokyo Type Directors Club.'
slug: duas-pezas-desescribir-seleccionadas-nos-premios-tdc
tags: []
lang: gl
draft: false
date: 2022-01-04T12:00:00+00:00

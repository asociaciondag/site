id: 1028
title: "A DAG medra coa incorporación de Álex Rico"
body:
  - list: after
    image: /img/news/images/alexrico-noticia.jpeg
    text: ""
    mode: normal
    type: image
  - text: |-
      Ola!

       Son Álex, fundador e director creativo das axencias galegas [Urbanlab](https://www.urbanlab.es) e [Follow](https://follow.gal), e do festival de deseño #follow.

       Despois dos meus inicios laborais en Barcelona, volvín a Galicia para vivir e traballar desde A Coruña e Vigo. No verán escollo o _kayak_ na Ría de Aldán e unha caravana no Grove para reducir velocidade, sempre que o ritmo o permite.

       Ao longo da miña carreira asumín múltiples roles dentro da industria creativa: desde ideas e estratexias ata dirección de arte, coordinación de proxectos ou produción. Amo tanto a lóxica como a creatividade. Son analítico, meticuloso, proactivo, moi optimista e, por suposto, continúo aprendendo tódolos días.

       Conceptualizo, desenvolvo e implemento proxectos creativos desde un enfoque onde as fronteiras desaparecen; onde nada é irrelevante, todo importa; nos que relaciono diferentes ideas integrándoas nunha estratexia coherente; e onde a autoexixencia, a comprensión do cliente e o seu contexto son elementos básicos.

       Son un gran defensor do asociacionismo e admiro á DAG no seu papel como instrumento básico para poñer en valor o deseño e achegalo á sociedade, ás empresas e ás institucións. Espero poder contribuír a lograr este obxectivo conxunto con todxs vós. Ganas non van faltar.
    type: text
intro: "Alédanos moito comunicar que a DAG segue a sumar socios. Hoxe, máis que nunca, somos máis fortes unidos, creando vínculos que axudan a conseguir obxectivos comúns. [Álex Rico](https://dag.gal/gl/alex-rico/) é sen dúbida un profesional con iniciativa. A súa incorporación á Asociación Galega de Deseño aléntanos a seguir traballando, con ganas e optimismo. Benvido Álex!"
slug: novo-socio-alexrico
tags:
  - "noticias socios/socias"
lang: gl
draft: false
date: 2020-11-11T21:51:39+00:00

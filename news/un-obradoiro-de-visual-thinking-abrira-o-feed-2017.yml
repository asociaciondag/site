id: 752
title: 'Un obradoiro de Visual Thinking abrirá o FEED 2017'
body:
  -
    list: after
    image: /news/images/elena-we.jpeg
    text: ''
    mode: normal
    type: image
  -
    text: |-
      Elena Urizar comezou a traballar a principios de 2000 no que agora se coñece como experiencia de usuario, defendendo a integración desta disciplina como elemento estratéxico no desenvolvemento de proxectos e colaborando cos clientes no estabelecemento do diálogo entre a súa marca e as novas canles de comunicación.

      A súa carreira pódese definir como multidisciplinar. En etapas anteriores traballou como deseñadora en diversas axencias de publicidade e no Museo Guggenheim de Nova York e, tamén, xestionou contas de comunicación. Durante máis de dez anos foi a responsábel de definir e coordinar proxectos online en Indra Sistemas.

      Arestora está a pór en práctica o valor da combinación de experiencias, o que lle permitiu desenvolverse como profesional independente da facilitación visual e formar parte activa do IFVP (International Forum of Visual Practitioners). No seu día licenciouse en Belas Artes, preparou un Máster en comunicación corporativa, virou experta en nutrición e planificación dietética e formouse como coaching relacional.

      Alén deste obradoiro que se desenvolverá na sala Dídac en horario de mañá, á tarde Elena Urizar dará unha conferencia no auditorio do CGAC sobre as vantaxes de traballarmos con representacións visuais e desenvolvermos unha linguaxe visual que nos permita traducir o complexo en simple.

      Información sobre a incrición en:
    type: text
  -
    list: ''
    url: 'https://dag.gal/gl/feed2017/'
    text: 'Feed 2017'
    type: button
intro: 'A encargada de conducir este workshop será Elena Urizar, unha profesional cunha grande experiencia en UX e facilitación visual.'
slug: un-obradoiro-de-visual-thinking-abrira-o-feed-2017
tags:
  - 'actividades dag'
lang: gl
draft: false
date: 2017-10-16T19:55:48+00:00

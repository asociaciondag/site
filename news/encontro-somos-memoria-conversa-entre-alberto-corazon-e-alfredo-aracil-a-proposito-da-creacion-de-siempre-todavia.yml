id: 601
title: 'Encontro Somos memoria… Conversa entre Alberto Corazón e Alfredo Aracil a propósito da creación de Siempre/Todavía'
body:
  -
    list: after
    image: /news/images/562766f2b6099-acorazo-n.jpg
    text: 'Fotografía de Pablo Almansa'
    mode: normal
    type: image
  -
    text: |-
      A ópera ten a súa xénese nos cadernos de traballo que Alberto Corazón foi enchendo de anotacións e debuxos durante a súa estancia en Damasco, con motivo da exposición retrospectiva que o Museo Nacional lle dedicou en 2002 á súa pintura e escultura. Algúns deses textos e debuxos con grafito fan parte do espectáculo e proxéctanse sobre unha pantalla mentres o pianista executa unha partitura composta a partir do libro publicado por Corazón baixo o título de _Damasco suite_. Trátase de textos escritos _in situ,_ cunha profunda melancolía, sabéndose o autor parte dun lugar no que o tempo está condensado, posto que Damasco é a cidade viva máis antiga do mundo.

      Entrada libre ata completar a capacidade da sala
    type: text
intro: 'Como preámbulo e presentación da estrea este venres en Compostela da ópera sen voces Siempre/Todavía, o CGAC acolle hoxe mércores 21 de outubro ás 20.30 h un encontro cos seus creadores Alberto Corazón (deseñador) e Alfredo Aracil (compositor).'
slug: encontro-somos-memoria-conversa-entre-alberto-corazon-e-alfredo-aracil-a-proposito-da-creacion-de-siempre-todavia
tags: []
lang: gl
draft: false
date: 2015-10-21T12:20:34+00:00

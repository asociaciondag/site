id: 1222
title: 'Cenlitros recibe un IF Design Award pola mesa «Lusi»'
body:
  -
    list: before
    image: /img/news/images/mesa-lusi.jpg
    text: 'Fotografías Roi Alonso, Javier Brandido'
    mode: normal
    type: image
  -
    text: |-
      «A alteración dos hábitos de vida require dunha resposta dende o deseño de espazos e de equipamento, esixindo entornos flexibles e capaces de adaptarse a diferentes circunstancias. A tradicional diferenciación entre mobiliario doméstico e de oficina comeza a non estar tan clara, xurdindo pezas capaces de convivir en diferentes ambientes. “Lusi” nace coa intención de unir calidez e proximidade do mobiliario doméstico e a limpeza e o pragmatismo das solucións de oficina. Constrúese a partir dunha sinxela estrutura de madeira maciza de cedro ou freixo sobre a que se apoia un taboleiro contrachapado. A estrutura emprega unha linguaxe de culto ao material e ao oficio, mentres que a superficie faino nun tono máis sobrio e contido, vinculado á funcionalidade e a durabilidade».

      Os[ IF Design Award](https://ifdesign.com/en/) son uns premios de ámbito internacional, un dos máis importantes do mundo, e nesta edición presentáronse 11.000 candidaturas de 56 países diferentes. O xurado seleccionou os proxectos gañadores baixo uns criterios obxectivos e entregarán os premios nunha gala especial o próximo 15 de maio en Berlín.
    type: text
intro: 'O noso socio Xabier Rilo e o seu compañeiro en [Cenlitros](https://www.cenlitros.com/), Ricardo Tubío, veñen de recibir un Premio IF Design Award pola mesa «Lusi». Esta peza, premiada tamén por ADI FAD o ano pasado, representa moi ben a filosofía do estudio, onde a funcionalidade e o uso coidado do material acadan total importancia.'
slug: cenlitros-recibe-un-if-design-award-pola-mesa-lusi
tags:
  - 'noticias socios/socias'
lang: gl
draft: false
date: 2023-04-18T10:08:00+00:00

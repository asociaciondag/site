id: 161
title: 'A DAG estará en Co-Creation'
body:
  -
    text: |-
      Nesta xornada, que se enmarca dentro do programa europeo CREATIVA, participan representantes da produción gráfica, do audiovisual, a música e as artes escénicas co obxectivo de favorecer o coñecemento e o intercambio de experiencias e contactos empresariais entre o sur de Galicia e o norte de Portugal. Durante a sesión da mañá terán lugar varias mesas redondas con representantes dos distintos sectores implicados a ambos os lados da fronteira. Xa pola tarde, as firmas galegas e portuguesas acreditadas disporán de tempo e espazo para establecer contactos directos con outras empresas e participar en xuntanzas de curta duración, para o que contarán co apoio da organización.

      Máis información en [Creativacultural](http://www.creativacultural.com/cocreation)
    type: text
  -
    list: ''
    image: /img/news/images/553e7a9a326e1-co-creation.jpg
    text: ''
    type: image
intro: 'A DAG participa este martes 16 de novembro en Co-Creation, un encontro organizado por [Agadic](http://www.agadic.info/) (Axencia Galega das Industrias Culturais) e por [Addict](http://www.addict.pt/) (Agência para o Desenvolvimento das Indústrias Criativas de Portugal).'
slug: a-dag-estara-en-co-creation
tags: []
lang: gl
draft: false
date: 2010-11-15T11:34:32+00:00

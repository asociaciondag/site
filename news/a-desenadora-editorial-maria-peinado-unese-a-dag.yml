id: 1075
title: 'A deseñadora editorial María Peinado únese á DAG'
body:
  -
    list: after
    image: /news/images/presentacion-maria-peinado.jpg
    text: ''
    mode: normal
    type: image
  -
    text: |-
      Ola a todos, encantada de saudarvos por aquí.

      Chámome María, son malagueña, e despois duns anos vivindo tamén en Barcelona, Edimburgo e Madrid, aterricei en Galicia hai escasos meses. Moi contenta co cambio e con moitas ganas de descubrir e coñecer esta terra e a todos vós.

      Son licenciada en Historia da Arte, Fotografía e Estética da Arte Contemporánea, pero o entusiasmo polos catálogos de arte e os libros impresos en xeral, leváronme ao deseño editorial e aí é cara onde oriento e focalizo o meu desenvolvemento profesional e persoal.

      Creo e aposto por un deseño que humanice a través da comunicación, como ferramenta de entendemento, achegamento e mellora social.

      Cheguei á Asociación buscando, aquí no Atlántico, novos compañeiros de gremio cos que poder compartir, colaborar, facer traballo en común e aprender cousas novas. Ilusionada con poder aportar o meu gran de area.

      Unha aperta e moitas grazas pola acollida.
    type: text
  -
    list: ''
    url: 'https://dag.gal/gl/maria-peinado-florido/'
    text: 'Perfil de María Peinado'
    type: button
intro: 'O verán de 2021 trae boas novas, a Asociación Galega de Deseño segue sumando asociadas. Alédanos poder seguir medrando en número pero tamén en diversidade. As últimas incorporacións á DAG teñen nome de muller e isto permítenos avanzar nun dos nosos obxectivos marcados: conseguir un maior equilibrio de xénero na nosa asociación. Hoxe presentamos a [María Peinado](https://dag.gal/gl/maria-peinado-florido/), unha deseñadora malagueña que se mudou a Galicia e xa forma parte da nosa rede profesional. Benvida a Galicia e á DAG!'
slug: a-desenadora-editorial-maria-peinado-unese-a-dag
tags:
  - 'noticias socios/socias'
lang: gl
draft: false
date: 2021-07-21T12:52:38+00:00

id: 170
title: 'O feet no Culturgal'
body:
  -
    text: |-
      A DAG quere aproveitar tamén a magnífica plataforma do [Culturgal](http://www.culturgal.com/) para achegarse ao gran público e para dar a coñecer o labor desta asociación que agrupa a deseñadores gráficos e industriais de toda Galicia.

      A Asociación Galega de Deseñadores é unha asoaciación sen ánimo de lucro que se fundou en 2006 e que desde entón traballa por alcanzar os seguintes obxectivos:

      - Impulsar o deseño galego e defender os intereses dos deseñadores galegos.
      - Dar a coñecer e implicar os deseñadores no tecido empresarial do país.
      - Reivindicar que o deseño ten un valor de seu, e que as empresas e as institucións públicas que coidan este aspecto están a engadir valor á súa actividade.
      - Crear canles de comunicación entre os profesionais e tamén entre estes e os futuros profesionais, os estudantes das escolas de deseño, co fin de favorecer o diálogo e a reflexión sobre aquelas cuestións que máis lles preocupan e interesan a todos.
       
    type: text
  -
    list: ''
    image: /img/news/images/553e7a9a86101-feet-no-culturgal.jpg
    text: ''
    mode: normal
    type: image
intro: '[A Asociación Galega de Deseñadores](http://www.asociaciondag.org/?p=1) acode este ano á Feira das Industrias Culturais para promocionar o feet, o foro de edición e tipografía, 2010 que arranca este xoves, día 2, na Casa das Campás en Pontevedra.'
slug: o-feet-no-culturgal
tags: []
lang: gl
draft: false
date: 2010-11-27T11:02:35+00:00

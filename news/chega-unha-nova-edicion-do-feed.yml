id: 913
title: "Chega unha nova edición do FEED"
body:
  - list: after
    image: /img/news/images/artboard.jpg
    text: ""
    mode: normal
    type: image
  - text: |-
      Como xa vén sendo habitual, no programa conviven as distintas vertentes da disciplina: deseño gráfico, deseño de produto, deseño dixital, deseño de estratexia ou deseño de servizos, as cales serán abordadas ao longo de dous días moi intensos: **venres 4 e sábado 5 de outubro**, con xornadas divididas en sesións de mañá, dedicada cada unha delas a un obradoiro, e sesións de tarde, con varias conferencias programadas para cada día.

      Os obradoiros terán lugar ambos en [DIDAC](http://www.didac.gal/didac/gl). O primeiro deles, **Pasando revista**, a cargo de [Artur Galocha](https://www.behance.net/arturgalocha), desenvolverase o venres 4 de outubro entre as **09.30 e as 13.30 h**. Catro horas en que os participantes terán que conceptualizar e dar forma a unha revista. O sábado día 5 de outubro, no mesmo horario, será a vez do deseñador UX [Danny Saltaren](https://mendesaltaren.com/) e do seu obradoiro dixital enfocado na xestión de equipos e na mellora de procesos.

      Polo que respecta ás conferencias, estas decorrerán na sala Mozart do Auditorio de Galicia a partir das **15.30 h da tarde**. O primeiro día contaremos coa presenza de [María Ramos](http://www.marsidesino.com/), [Artur Galocha](https://www.behance.net/arturgalocha), [Carmen Lanza](http://www.carmenlanza.com/) e, como colofón, un pechakucha de **alumnos das distintas escolas de deseño de Galicia**. O segundo día, os relatores convidados serán [Rocío Martinavarro](https://mayuscula.es/), [Ánxo López](http://anxolopez.com/), [Sara Regal](https://sararegal.com/), [Dani Bembibre e David Silvosa](http://www.costa.io/), e [Teresa Jular](http://www.teresajular.com/), con cuxa intervención se pechará o evento.

      O FEED 2019 conta co apoio fundamental de [AGADIC](http://www.agadic.gal/) e da Xunta de Galicia; e este ano, ademais, coa colaboración do [Concello de Santiago](http://santiagodecompostela.gal/), Auditorio de Galicia, [Fundación DIDAC](http://www.didac.gal/didac/gl), [Agencia Gráfica](https://agenciagrafica.es/), [Axeitos&amp;Co](https://axeitos.com/), [Serilúa](http://www.serilua.com/gl), [Fedrigoni](https://www.fedrigoni.es/) e as **Escolas de Deseño de Galicia**.

      Información e inscricións na web do foro:
    type: text
  - list: ""
    url: "https://dag.gal/gl/feed2019/"
    text: "FEED 2019"
    type: button
intro: "O FEED, o foro de deseño de carácter bianual que organiza a DAG, Asociación Galega de Deseño, co patrocinio de AGADIC chega á súa quinta edición sen perder o espírito co que naceu: servir de punto de encontro para compartir as experiencias de profesionais do deseño, tanto galegos como de ámbito nacional."
slug: chega-unha-nova-edicion-do-feed
tags:
  - "actividades dag"
lang: gl
draft: false
date: 2019-09-10T18:55:06+00:00

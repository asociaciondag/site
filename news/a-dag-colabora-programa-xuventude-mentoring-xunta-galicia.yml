id: 1108
title: 'A DAG colabora co programa Xuventude Mentoring da Xunta de Galicia'
body:
  -
    list: after
    image: /news/images/cartel-mentoring.jpg
    text: ''
    mode: normal
    type: image
  -
    text: |-
      O programa busca favorecer a transición á vida laboral das persoas mozas con estudos de grao ou de formación profesional e está destinado á mellora das habilidades e competencias para a busca de emprego, tanto por conta propia como por conta allea, a través de accións formativas, actividades de _networking_ e dunha rede de persoas mentoras procedentes do empresariado galego, que ofrecerán asesoramento e apoio. Os e as participantes ademais terán un asesoramento continuado por parte do equipo especializado do programa.

      O proceso de inscrición estivo aberto desde o 6 de agosto ata o 15 de setembro de 2021, e todas as accións deseñadas no programa nesta edición, desenvolvéronse entre os meses de outubro e decembro.

      O programa está ​promovido pola Xunta de Galicia e o Consorcio para o desenvolvemento de aplicacións de xestión universitaria (Cixug), cofinanciado polo Fondo Social Europeo e a Iniciativa de Emprego Xuvenil, nun 91,89%, con cargo ao Programa Operativo de Emprego Xuvenil, para o período 2014-2020, no eixe prioritario 5, obxectivo temático 8, prioridade de investimento 8.2, obxectivo específico 8.2.1, medida 8.2.1.1.​
    type: text
  -
    list: ''
    url: 'https://xportal.cixug.gal/?lang=es'
    text: 'Máis información'
    type: button
intro: 'Xuventude Mentoring é un programa integral de formación e mentoría destinado a persoas mozas tituladas e inscritas no Sistema Nacional de Garantía Xuvenil na Comunidade Autónoma de Galicia. A DAG colabora difundindo información sobre o proxecto e servindo de canle para a incorporación de persoas asociadas como mentoras. Nesta edición contouse coa colaboración do deseñador industrial [Javier Ferrín](https://dag.gal/gl/javier-ferrin/) e a deseñadora editorial [Paula Cantero](https://dag.gal/gl/paula-cantero-rey/) de Origami Estudio.'
slug: a-dag-colabora-programa-xuventude-mentoring-xunta-galicia
tags: []
lang: gl
draft: false
date: 2021-12-10T12:00:00+00:00

id: 1050
title: "Profesionais de Vigo e Santiago protagonizan a cápsula de primavera do festival de deseño #follow "
body:
  - list: after
    image: /img/news/images/screenshot-2021-04-06-at-10-51-29.png
    text: ""
    mode: normal
    type: image
  - text: |-
      As pezas presentadas, que están dispoñibles para a súa visualización en liña, presentan o traballo de profesionais e empresas de deseño en distintas disciplinas e dende distintas perpectivas, onde os procesos, a creatividade e os propios proxectos son tamén protagonistas.

      Esta cápsula preséntase como un aperitivo da _Galicia Design Week_, que terá lugar no mes de xuño. Os vídeos compartidos na web do festival contan coa participación de varias socias e socios da DAG, que compartiron as súas experiencias e coñecementos:

      - Irene García e Raquel Boo, do estudio [Ekinocio](https://www.ekinocio.com)
      - Xabier Rilo e Ricardo Tubío, de [cenlitros](https://www.cenlitrosmetrocadrado.com)
      - Carlos Álvarez e Noelia Estévez, de [Desoños](https://www.desonhos.gal)
      - Antonio Doñate, do [laboratorio NUMAX](https://laboratorio.numax.org/gl)
      - Xosé García, de [Piedrapapeltijera](https://www.piedrapapeltijera.com)
      - A deseñadora e presidenta de READ [Uqui Permui ](https://www.uqui.net)
      - O deseñador gráfico e programador [Iago Barreiro](https://iagobarreiro.com)

      As pezas audiovisuais tocan disciplinas moi diversas como a moda, a impresión dende unha perspectiva ecolóxica, o paisaxismo, o deseño de produto e industrial, a arquitectura, ou o deseño gráfico, dixital e audiovisual. Nos contidos dos vídeos publicados hai espazo para a reflexión, a divulgación e, sobre todo, para o coñecemento do deseño en tódalas súas formas, unha nova mostra do bo facer das e dos profesionais en Galicia.
    type: text
  - list: ""
    url: "https://follow.gal/followss21"
    text: "Web #followSS21"
    type: button
intro: "O festival #follow, unha iniciativa de Álex Rico nacida en 2020, comeza o mes de abril publicando as súas _stories_ de deseño e creatividade. As protagonistas, nesta ocasión, son profesionais que traballan dende as cidades de Vigo e Santiago de Compostela. Do 1 ao 4 de abril, a web do festival presentou os vídeos gravados en dous espazos de referencia para o deseño en Galicia, Sirvent e a Fundación DIDAC."
slug: profesionais-vigo-e-santiago-capsula-primavera-festival-follow
tags:
  - "noticias socios/socias"
lang: gl
draft: false
date: 2021-04-06T10:51:55+00:00

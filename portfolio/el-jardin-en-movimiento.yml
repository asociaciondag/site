id: 23
title: "El jardín en movimiento"
slug: el-jardin-en-movimiento
body:
  - text: |-
      O paisaxista Gilles Clément expón, a través do seu libro, a teoría do “xardín en movemento”. Esta teoría baséase na capacidade de crecemento espontáneo e incontrolado das especies vexetais, na súa diversidade e na colonización azarosa que exercen sobre os espazos baleiros.

      Para o deseño da cuberta procuramos aplicar as ideas e os conceptos de “xardín en movemento” para acadar un resultado gráfico que conseguise comunicalos eficazmente.

      Cun orzamento limitado, indagamos no proceso de produción para poder acadar variacións, movemento e azar na cuberta do libro sen incrementar os custos. No lugar de limitarnos ás dimensións da cuberta, traballamos coas do prego completo de 70×100 (que contén catro cubertas con lapelas), e sobre el debuxamos, unha a unha, as flores dunha das imaxes do autor que mellor reflexan as ideas do libro. Así, conseguimos catro cubertas diferentes para un mesmo libro, todas do mesmo xardín.

      Para a tripa decidimos traballar cunha soa tipografía (a Pradell de Andreu Balius) a un só tamaño (12 pt). Tamén, na mesma liña de pensamento do libro, deseñamos unha grella e unha caixa de texto que funcionase ben dende a lóxica da lexibilidade, e que, ao mesmo tempo, fose o menos xerarquizada e ‘deseñada’ posible, procurando que o texto fose colonizando de maneira natural o espazo baleiro das páxinas en branco.
    type: text
  - image: /img/portfolio/images/555725779ab4f-0116.jpg
    text: ""
    type: image
  - image: /img/portfolio/images/555725779ab4f-0213.jpg
    text: ""
    type: image
  - image: /img/portfolio/images/555725779ab4f-0312.jpg
    text: ""
    type: image
  - image: /img/portfolio/images/555725779ab4f-0412.jpg
    text: ""
    type: image
  - image: /img/portfolio/images/555725779ab4f-058.jpg
    text: ""
    type: image
  - image: /img/portfolio/images/555725779ab4f-066.jpg
    text: ""
    type: image
cover: /img/portfolio/covers/55855ec749370-555725779ab4f-0116.jpg
tags:
  - Editorial
members_id:
  - 26
  - 31
lang:
  - gl
  - es
info:
  - name: Estudio
    value: Desescribir
  - name: Cliente
    value: "Editorial Gustavo Gili"
  - name: Ano
    value: "2012"
draft: true
